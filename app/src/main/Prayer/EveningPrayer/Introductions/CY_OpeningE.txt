<h2>(D) Gwersiglau ac Ymatebion Agoriadol</h2>
<br>
Arglwydd, agor ein gwefusau,<br>
<strong>A’n genau a fynega dy foliant.</strong><br>
<br>
Duw, brysia i’n cynorthwyo.<br>
<strong>Arglwydd, prysura i’n cymorth.<br>
<br>
Gogoniant i’r Tad, ac i’r Mab, ac i’r Ysbryd Glân;<br>
fel yr oedd yn y dechrau y mae yn awr,<br>
ac y bydd yn wastad, yn oes oesoedd. Amen.</strong><br>
<br>
Addolwch yr Arglwydd.<br>
<strong>I’w enw ef y bo’r mawl.</strong><br>
<br>
<em>(Yn Nhymor y Pasg, ychwanegir</em><br>
Halelwia! Atgyfododd Crist.<br>
<strong>Atgyfododd yn wir. Halelwia!</strong><em>)</em><br>
<br>
<em>Gellir canu’r canlynol, neu emyn hwyrol arall, neu emyn addas i’r<br> 
tymor.<br>
<br> 
Phos Hilaron</em><br>
O rasol oleuni<br>
llewyrch pur y Tad bythfywiol yn y nefoedd:<br>
O sanctaidd a bendigaid Iesu Grist!<br>
Yn awr, a ninnau’n nesáu at fachlud haul:<br>
a’n llygaid yn gweld goleuni’r hwyr,<br>
Canwn dy fawl, O Dduw:<br>
Tad Mab ac Ysbryd Glân.<br>
O Fab Duw, Rhoddwr bywyd<br>
teilwng wyt ti bob amser o foliant lleisiau llawen:<br>
ac i’th ogoneddu drwy’r bydoedd oll.<br>
